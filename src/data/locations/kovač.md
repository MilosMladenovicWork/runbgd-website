---
templateKey: location
name: Kovač
coverImage: /img/restoran_kovac_21.jpg
pin: /img/run-bgd_restaurant_icon_100x100.png
category: Restaurants
address: Bulevar oslobodjenja 221, 11000 Beograd
website: <http://www.restorankovac.com>
email: "[info@kovacgroup.com](mailto:info@kovacgroup.com)"
description: >-
  Phone number: [+381112462343](tel:00381112462343)


  Open: 12PM to 11PM


  Kažu da kafane pišu istoriju. One su svedok i poprište, putovanje i odredište. U njima se sastaje i rastaje, dogovaraju poslovi, veseli i tuguje. Kultura kafane kao mesta okupljanja, sa povodom ili bez njega, duboko je ukorenjena u srpskoj tradiciji. Na žalost, sve manje je onih pravih – sa dušom. Nakon osam decenija postojanja, Kovač je jedna od retkih kafana koja je uspela da sačuva baš taj iskreni kafanski duh.


  Na mestu kovačnice, davne 1932. godine na tadašnjem Avalskom drumu, otvorena je danas legendarna kafana Kovač kao uporište putnika i svih ljubitelja dobrog zalogaja. Od tada se u Kovaču mnogo pojelo i popilo, mnoge su priče ispričane, brojne zore dočekane… Smenjivali su se gosti i menjali običaji, ali je pravilo ostalo isto – u Kovač se uvek vraća.


  Kao sjajan spoj tradicionalnog i savremenog, Kovač predstavlja omiljenu destinaciju poklonika kulta prave kafane. Predivna stara kuća na ćošku, obnovljena i opremljena po najsavremenijim ugostiteljskim standardima, zadržala je svoju vizuelnu autentičnost. Topla domaćinska atmosfera i ljubazno i predusretljivo osoblje, uvešće vas u neki drugi svet u kome nema žurbe i meteža svakodnevice – svet u kome je sve podređeno uživanju u ukusima i mirisima uz zvuke odabrane starogradske muzike.
latitude: "44.770802"
longitude: "20.476241"
---
